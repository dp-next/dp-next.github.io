---
title: "Om projektet"
format: html
editor: visual
---

## Hvad er DP-Next?

DP-Next er et projekt, der har til formål at udvikle langsigtet og
effektive strategier til forebyggelse af type 2-diabetes i Danmark,
Grønland og på Færøerne. Projektet er finansieret af [Novo Nordisk
Fonden](https://novonordiskfonden.dk/en/) og startede officielt d. 1.
september 2025. Projektets fulde navn er: Bæredygtig forebyggelse af
type 2-diabetes i det 21. århundrede. Vi kalder det DP-Next, fordi vi
gerne vil udvikle den næste generation af forebyggelsesstrategier for
type-2 diabetes.

## Hvorfor DP-Next?

I mere end 20 år har man vidst, at det i princippet er muligt at
forebygge type 2-diabetes ved hjælp af intensive livsstilsprogrammer.
Udbredelsen af programmerne har dog ikke haft den ønskede effekt, da
programmerne har været for ressourcekrævende og deltagerne sjældent har
kunnet fastholde den nye adfærd over tid.

En yderlig udfordring er, at mange af de personer, der er i størst
risiko for at udvikle type-2 diabetes, sjældent deltager i de nuværende
sundhedstilbud. Med andre ord findes der endnu ikke
forebyggelsesprogrammer, som har vist gode langvarige effekter for
størstedelen af den danske befolkning.

## Hvad er nyt?

De seneste årtier har skabt mange nye muligheder for bedre at kunne
forebygge type-2 diabetes, men de bliver stadig ikke udnyttet fuldt ud:

-   **Brug af data:** Store sundhedsregistre og kunstig intelligens (AI)
    kan hjælpe med at finde frem til de personer, der har størst risiko,
    før de bliver syge.

-   **Forståelse for forskellighed**: Ny viden viser, at risikoen for
    diabetes varierer meget fra person til person. Vi ved nu, at
    "one-size-fits-all" løsninger ikke virker for alle.

-   **Moderne teknologi**: Avanceret teknologi til at måle blodsukker,
    søvn og aktivitet, kombineret med smartphones og apps, giver os nye
    måder at vedligholde sunde vaner på.

-   **Psykologisk indsigt:** Vi bruger vores viden om menneskelig adfærd
    til at skabe løsninger, der er motiverende at deltage i og lettere
    at passe ind i en almindelig hverdag.

## Hvad gør DP-Next?

Vi vil bruge de nye teknologier og indsiger til at udvikle strategier,
der kan forebygge type 2-diabetes mere effektivt på længere sigt i
Danmark, Grønland og på Færøerne.

Vi vil arbejde imod dette mål på tværs af alle syv Steno Diabetes
Centre:

![](images/map-steno-centers.jpg){width="600px"}

Vi arbejder mod vores mål gennem fire hovedindsatser (Work Packages) på
tværs af alle syv Steno Diabetes Centre:

• **WP1: Stærkt samarbejde.** Vi sikrer, at ledelse, viden og erfaringer
deles tæt på tværs af hele Rigsfællesskabet, fra Grønland til Færøerne
og Danmark.

• **WP2: Målrettet opsporing.** Vi udvikler intelligente modeller
baseret på registerdata, der kan forudsige risikoen for diabetes i hele
befolkningen.

• **WP3: Undersøger forskellige former for prediabetes.** Vi undersøger
1.000 personer for at finde ud af, hvorfor nogle udvikler type
2-diabetes, andre forbliver prædiabetikere, og nogle vender tilbage til
normalt blodsukker. Vi kigger på både kroppen, livsstil og vaner.

• **WP4: Løsninger skabt med borgerne og lokale aktører.** Vi udvikler
nye forebyggelsestilbud i tæt samarbejde med borgere, familier,
sundhedsprofessionelle, lokale organisationer og beslutningstagere
(co-creation) for at sikre, at løsningerne er realistiske, bæredygtige
og brugbare i hverdagen.
